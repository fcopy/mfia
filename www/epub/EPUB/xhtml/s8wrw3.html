<!--?xml version='1.0' encoding='UTF-8'?--><!DOCTYPE html><html xml:lang="en-us" lang="en-us" xmlns="http://www.w3.org/1999/xhtml" xmlns:epub="http://www.idpf.org/2007/ops"><head>
    <link rel="stylesheet" type="text/css" href="../css/base.css" />
    <link rel="stylesheet" type="text/css" href="../css/global.css" />
    <link rel="stylesheet" type="text/css" href="../css/kotobeeInteractive.css" />
    <script type="text/javascript" src="../js/kotobeeInteractive.js"></script>
    <script type="text/javascript" src="../js/global.js"></script>
    <title>Γενικές Πληροφορίες</title>
    
<meta charset="utf-8" /> </head>
<body>
<h3>Γενικές Πληροφορίες για τα Χερσαία Οικοσυστήματα</h3>

<p>Τα χερσαία οικοσυστήματα απαντώνται σε όλους τους χώρους της ξηράς στους οποίους μπορεί να αναπτυχθεί ζωή. Περιλαμβάνουν τους αβιοτικούς παράγοντες που είναι το κλίμα και το έδαφος, τα οποία διαμορφώνουν ένα ορισμένο βιότοπο. Στο βιότοπο αυτό αναπτύσσεται μια ορισμένη φυτοκοινότητα και ζωοκοινότητα σε στενή σχέση μεταξύ τους. Η σύνθεση των αβιοτικών στοιχείων με τους βιοτικούς παράγοντες διαμορφώνουν το χερσαίο οικοσύστημα, τα οποία σε παγκόσμιο επίπεδο καταλαμβάνουν μικρή έκταση, περίπου το 1/3 των υδάτινων οικοσυστημάτων.</p>

<p><strong>Οι κύριοι τύποι των χερσαίων οικοσυστημάτων είναι:</strong></p>

<ul>
	<li><strong>Δάση</strong> (Τάιγκα ή αρκτικά δάση, Εύκρατα δάση, Ζούγκλες ή τροπικά δάση)</li>
	<li><strong>Θαμνώνες</strong> (Θαμνώδεις διαπλάσεις, Σαβάνες)</li>
	<li><strong>Ποώδη βλάστηση</strong> (Λιβάδια, Αλπικά οικοσυστήματα, Έρημοι)</li>
</ul>

<h5>Είδη και χαρακτηριστικά των χερσαίων οικοσυστημάτων – βιοτόπων που απαντώνται στον Έβρο:</h5>

<table align="center" border="1" cellpadding="0" cellspacing="0">
	<tbody>
		<tr align="center">
			<td style="width:142px;">
			<p align="center"><strong>Κατηγορία βιοτόπου</strong></p>
			</td>
			<td style="width:142px;">
			<p align="center"><strong>Χαρακτηριστικά βιοτόπου</strong></p>
			</td>
			<td style="width:142px;">
			<p align="center"><strong>Είδη χλωρίδας</strong></p>
			</td>
			<td style="width:142px;">
			<p align="center"><strong>Είδη πανίδας</strong></p>
			</td>
		</tr>
		<tr>
			<td align="center" style="width:142px;">
			<p>Μεσογειακοί θαμνώνες</p>
			</td>
			<td align="center" style="width:142px;">
			<p>Πυκνοί θαμνώνες με αείφυλλα είδη δέντρων και θάμνων και σποραδική παρουσία μεμονωμένων πεύκων και δρυών</p>
			</td>
			<td align="center" style="width:142px;">
			<p>Πουρνάρι, Κουμαριά, Ρείκι, Λαδανιά κλπ/</p>
			</td>
			<td style="width:142px;">
			<p>Μικρόπουλα των μεσογειακών θαμνώνων (π.χ. είδη Sylvia, Hippolais κλπ)</p>

			<p>Τσακάλι, Αλεπού, Κουνάβι, Λαγός, πολλά είδη τρωκτικών</p>
			</td>
		</tr>
		<tr>
			<td align="center" style="width:142px;">
			<p>Πευκοδάση</p>
			</td>
			<td align="center" style="width:142px;">
			<p>Αμιγή ή σε μίξη με δρυς πευκοδάση Τραχείας και Μαύρης πεύκης</p>
			</td>
			<td align="center" style="width:142px;">
			<p>Τραχεία πεύκη, Μαύρη πεύκη, Φυλλίκι κλπ.</p>
			</td>
			<td style="width:142px;">
			<p>Πολλά είδη αρπακτικών πουλιών, μικρόπουλα, Λύκος, Τσακάλι, Αλεπού, Ζαρκάδι, Λαγός κλπ.</p>
			</td>
		</tr>
		<tr>
			<td align="center" style="width:142px;">
			<p>Ημιορεινά Δρυοδάση</p>
			</td>
			<td align="center" style="width:142px;">
			<p>Αμιγή δρυοδάση</p>
			</td>
			<td align="center" style="width:142px;">
			<p>Διάφορα είδη δρυός</p>
			</td>
			<td style="width:142px;">
			<p>Αρπακτικά πουλιά, μικρόπουλα, Λύκος, Τσακάλι, Αλεπού, Ζαρκάδι, Λαγός κλπ.</p>
			</td>
		</tr>
		<tr>
			<td align="center" style="width:142px;">
			<p>Ορεινά δάση οξυάς</p>
			</td>
			<td align="center" style="width:142px;">
			<p>Αμιγή δάση οξυάς ή σε μίξη με είδη ορεινών δρυών</p>
			</td>
			<td align="center" style="width:142px;">
			<p>Οξυά, διάφορα είδη δρυών, Σορβιά κλπ/</p>
			</td>
			<td style="width:142px;">
			<p>Δρυοκολάπτες, Παπαδίτσες, Λύκος, Αλεπού, Ζαρκάδι, Λαγός κλπ.</p>
			</td>
		</tr>
	</tbody>
</table>

<p> </p>

<h5>Αξίες και χρήσεις των χερσαίων βιοτόπων</h5>

<p><img class="kInteractive image" data-kotobee="Tlg2SlBXDEhCREdGUgEHBwNYSlBXB0BNAAMdBx1XWV1OSlBXC0pLBFBGWkNXWV0SAw0EEQAXU09RWl0AAggcG0dXVwkAU0cZCR0VAgFRXVBfUAkAU0cEBx8HG0pGXVgRF1BATVBGWgsbBkpGXVgLEElJTVBGWgYfDDASBg4AC0RIBFBGWlUcHgMYQ0dXV1VEFR1RWl1ITl1GQUxKDEhCEloEWTBCWUE+PyVAVxcAVjE=" height="282.84375" src="../imgs/p1_02.JPG" style="margin: 5px; clear: none; float: right;" width="436" /><strong>ΕΚΔΟΧΗ 1</strong></p>

<p>Η έντονη και συνεχής εναλλαγή σημαντικών βιοτόπων στον νομό Έβρου, όπως ώριμα δάση (πευκοδάση, δρυοδάση, δάση οξυάς), ανοικτά γέρικα δρυοδάση, λιβαδικές εκτάσεις με βράχια, μικροκαλλιέργειες με πλούσιους φυτοφράχτες, ποτάμια, χείμαρροι και γενικά υγρές περιοχές, σε συνδυασμό με το πολυσχιδές ανάγλυφο της περιοχής και το κλίμα της, δημιουργούν πληθώρα ενδιαιτημάτων, ικανών να φιλοξενήσουν μια μεγάλη ποικιλία και πυκνότητα ειδών χλωρίδας και πανίδας.</p>

<p>Οι διάσπαρτες πολλές ανοικτές εκτάσεις, προσφέρουν άριστους βιοτόπους για τα περισσότερα είδη της ερπετοπανίδας και η ύπαρξη πολλών μικροθέσεων με νερά (τους περισσότερους μήνες) δημιουργεί τις προϋποθέσεις για μια ομοιόμορφη κατανομή τους σε όλο το χώρο, βοηθώντας έτσι και στην αύξηση του πληθυσμού τους.</p>

<p>Τα περισσότερα από αυτά τα είδη αποτελούν κύρια τροφή για τα αρπακτικά, τα οποία δίπλα στους χώρους κυνηγιού τους βρίσκουν γέρικα δέντρα και βράχια, κατάλληλα για την κατασκευή και τοποθέτηση της φωλιάς τους. Η ύπαρξη άφθονης τροφής και πολλών θέσεων φωλεοποίησης μειώνουν τον ανταγωνισμό των αρπακτικών τόσο ανάμεσα σε άτομα του ίδιου είδους, όσο και μεταξύ των διαφορετικών ειδών, με αποτέλεσμα να παρατηρείται κατά περιοχές μια ασυνήθιστη και σπάνια συνύπαρξη πολλών ειδών σε κοντινές αποστάσεις.</p>

<p><img class="kInteractive image" data-kotobee="Tlg2SlBXDEhCREdGUgEHBwNYSlBXB0BNAAMdBx1XWV1OSlBXC0pLBFBGWkNXWV0SAw0EEQAXU09RWl0cBAERSlBXSQAXUxgVGggbBUpGXVhQSQAXUwUbGBoCTl1GVRYXEEAJREdGDAYfTl1GVQwQCUkJREdGAQIVNAkdAwcLBEhAREdGUgEHBwNYSlBXFURRCVBGWlVXWV1aQU0MCEJWTgVGN19ARSUkKEdXVwASJQ==" height="null" src="../imgs/p2_02.JPG" style="margin: 5px auto;" width="526.84375" /> </p>

<p> </p>

<p><strong>ΕΚΔΟΧΗ 2</strong></p>

<p><img class="kInteractive image" data-kotobee="Tlg2SlBXDEhCREdGUgEHBwNYSlBXB0BNAAMdBx1XWV1OSlBXC0pLBFBGWkNXWV0SAw0EEQAXU09RWl0AAggcG0dXVwkAU0cZCR0VAgFRXVBfUAkAU0cEBx8HG0pGXVgRF1BATVBGWgsbBkpGXVgLEElJTVBGWgYfDDASBg4AC0RIBFBGWlUcHgMYQ0dXV1VEFR1RWl1ITl1GQUxKDEhCEloEWjBAW19GQSg1IgAXU1BDLA==" src="../imgs/p2_2002.JPG" style="margin: 5px; clear: none; float: right;" /><strong>Μεσογειακοί θαμνώνες</strong></p>

<p>Τα οικοσυστήματα αυτά καταλαμβάνουν την νότια περιοχή του νομού Έβρου. Σε αυτές τις περιοχές δεν συναντούμαι μεγάλη ποικιλία άγριας πανίδας (μιας και η μεγαλύτερη έκταση καταλαμβάνεται από πυκνούς θαμνώνες) αλλά η χλωρίδα πρέπει να είναι πλούσια σε είδη (παρότι δεν έχει μελετηθεί ιδιαίτερα). Η παρουσία όμως πολλών ειδών μικρόπουλων, χαρακτηριστικών αυτών των περιοχών, της προσδίδουν μια ιδιαίτερη αξία, που δεν υπάρχει στα υπόλοιπα οικοσυστήματα του νομού.</p>

<p>Η κύρια χρήση αυτών των περιοχών είναι η κτηνοτροφική, ενώ σημαντική είναι και η συνεισφορά της χλωρίδας στην μελισσοκομία.</p>

<p><strong>Πευκοδάση</strong></p>

<p>Τα οικοσυστήματα αυτά καταλαμβάνουν κυρίως το κεντρικό τμήμα του νομού, ενώ μικρές κηλίδες συναντούμαι και σε νοτιότερες θέσεις (π.χ. δάσος Λουτρού). Αυτά τα οικοσυστήματα είναι πολύ πλούσια σε άγρια ζωή, τόσο λόγω της θέσης τους (καθώς εμφανίζονται κυρίως στην ημιορεινή ζώνη) όσο και λόγω της άμεσης γειτνίασης τους με άλλα ορεινότερα οικοσυστήματα. Η κυριότερη ομάδα πανίδας που αφθονεί σε αυτούς τους βιότοπους είναι τα αρπακτικά πουλιά και πολλά είδη μεγάλων θηλαστικών.</p>

<p>Πολλές είναι οι χρήσεις αυτών των βιοτόπων. Οι σημαντικότερες είναι η εκμετάλλευση ξυλείας, η κτηνοτροφία και η οικοτουριστική χρήση τους.</p>

<p><strong>Ημιορεινά δρυοδάση</strong></p>

<p>Τα οικοσυστήματα αυτά καταλαμβάνουν το μεγαλύτερο τμήμα των χερσαίων βιοτόπων του νομού και χαρακτηρίζονται από έντονες μεταβολές στην πυκνότητα και ηλικία τους. Κοντά σε αστικούς οικισμούς εμφανίζονται αραιά και υποβαθμισμένα, ενώ σε απομακρυσμένες περιοχές, το δάσος εμφανίζεται περισσότερο συγκροτημένο και συμπαγές. Αξίζει να αναφερθεί το αραιό γέρικο δρυοδάσος στην περιοχή Πεσσάνης, όπου εκατοντάδες γέρικες δρύς φύονται αραιά στον οριοθετημένο βοσκότοπο της περιοχής. Τα περισσότερα είδη πανίδας του νομού που εμφανίζονται και στα άλλα οικοσυστήματα υπάρχουν και σε αυτούς τους βιότοπους, με μικρότερη πυκνότητα.</p>

<p>Η κύρια χρήση αυτών των εκτάσεων είναι η κτηνοτροφία, ενώ κατά θέσεις όπου το δάσος είναι σε καλή κατάσταση (κυρίως προς την ορεινή ζώνη) υπάρχει και δραστηριότητα εκμετάλλευσης ξυλείας.</p>

<p><strong>Ορεινά δάση οξυάς</strong></p>

<p>Τα οικοσυστήματα αυτά καταλαμβάνουν μια μικρή περιοχή στα ορεινότερα σημεία του νομού στα βορειοδυτικά. Χαρακτηρίζονται από ώριμα συγκροτημένα δάση οξυάς, ή μικτά οξυάς – δρυός. Είναι πολύ σημαντικά δάση για τα μεγάλα θηλαστικά του νομού καθώς και για πολλά είδη πουλιών της ορεινής ζώνης.</p>

<p>Η κύρια χρήση αυτών των εκτάσεων είναι η εκμετάλλευση ξυλείας και η άσκηση κυνηγιού.</p>

<p><img class="kInteractive image" data-kotobee="Tlg2SlBXDEhCREdGUgEHBwNYSlBXB0BNAAMdBx1XWV1OSlBXC0pLBFBGWkNXWV0SAw0EEQAXU09RWl0cBAERSlBXSQAXUxgVGggbBUpGXVhQSQAXUwUbGBoCTl1GVRYXEEAJREdGDAYfTl1GVQwQCUkJREdGAQIVNAkdAwcLBEhAREdGUgEHBwNYSlBXFURRCVBGWlVXWV1aQU0MCEJWTgVHN19ARSUkKEdXVwASJQ==" src="../imgs/p3_02.JPG" style="margin: 5px auto;" /></p>

<p> </p>

<h5>Άλλα σημαντικά Ελληνικά χερσαία οικοσυστήματα και τα χαρακτηριστικά τους</h5>

<p>Στον Ελλαδικό χώρο διαμορφώνονται έξι ζώνες δασικής βλάστησης.</p>

<p> </p>

<p><strong>1. Ευμεσογειακή ζώνη βλάστησης (ή ζώνη της αριάς)</strong></p>

<p>Αναπτύσσεται σε παραλιακές, λοφώδεις και υποορεινές περιοχές και υποδιαιρείται στην υποζώνη της ελιάς και χαρουπιάς (δάση χαλεπίου πεύκης και κουκουναριάς) και στην υποζώνη της αριάς (δάση αριάς και δάση χαλεπίου και τραχείας πεύκης).</p>

<p> </p>

<p><strong>2. Παραμεσογειακή ζώνη βλάστησης (ή ζώνη της χνοώδους δρυός)</strong></p>

<p>Αναπτύσσεται σε συνέχεια της προηγούμενης, σε λοφώδεις και ημιορεινές περιοχές του εσωτερικού της χώρας και υποδιαιρείται στην υποζώνη της οστρυάς και του γαύρου (θαμνώνες οστρυάς, γαύρου, πουρναριού, δάση χνοώδους δρυός) και στην υποζώνη της πλατυφύλλου δρυός ή των ξηροφίλων φυλλοβόλων δασών (δάση πλατυφύλλου, ευθυφλοίου και απόδισκης δρυός, καστανιάς, φλαμουριάς).</p>

<p> </p>

<p><strong>3. Ζώνη δασών οξυάς – ελάτης και ορεινών παραμεσογείων κωνοφόρων</strong></p>

<p>Αναπτύσσεται σε ορεινές και υπαλπικές περιοχές (μέχρι 1.800 έως 1.900 μ.). Έχει τα γνωρίσματα της ψυχρής, υγρόφιλης, μεσευρωπαικής βλάστησης και διακρίνεται στην υποζώνη της κεφαλληνιακής ελάτης (δάση κεφαλληνιακής και υβριδιογενούς ελάτης) και σ’ εκείνη της οξυάς (δάση οξυάς).</p>

<p> </p>

<p><strong>4. Ζώνη ψυχροβίων κωνοφόρων</strong></p>

<p>Αναπτύσσεται σε ορεινές και υπαλπικές περιοχές των υψηλών βουνών και περιλαμβάνει την υποζώνη της λευκόδερμης πεύκης (δάση λευκόδερμης και δασικής πεύκης) και της ερυθρελάτης (δάση ερυθρελάτης).</p>

<p> </p>

<p><strong>5. Εξωδασική ζώνη υψηλών ορέων</strong></p>

<p>Αναπτύσσεται στα υψηλά όρη, πάνω από τα όρια του δάσους και αποτελείται από ποώδη και θαμνώδη βλάστηση. Διακρίνεται στην υποζώνη του αστράλαγου και της δάσφνης (εμφανίζονται τα είδη: αστράλαγος, τραγάκανθα, ακανθολειμόνας, ανδρόσακος, είδη φεστούκας κλπ.) και σ’ εκείνη της αρκεύθου και της δάφνης (εμφανίζονται τα είδη: νανώδης άρκευθος, ελαιοειδής δάφνη, είδη φεστούκας κλπ.).</p>

<p> </p>

<p><strong>6. Περιοχή μαύρης πεύκης</strong></p>

<p>Τα δάση του είδους αυτού εμφανίζονται τόσο στο γεωγραφικό χώρο εξάπλωσης της οξυάς και ελάτης, όσο και στο χώρο της ζώνης της χνοώδους δρυός. Η εμφάνιση τους εξαρτάται από τις εδαφικές και γεωλογικές συνθήκες. Γι’ αυτό δεν εντάσσονται σε συγκεκριμένη ζώνη βλάστησης.</p>


</body></html>