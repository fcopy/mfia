<!--?xml version='1.0' encoding='UTF-8'?--><!DOCTYPE html><html xml:lang="en-us" lang="en-us" xmlns="http://www.w3.org/1999/xhtml" xmlns:epub="http://www.idpf.org/2007/ops"><head>
    <link rel="stylesheet" type="text/css" href="../css/base.css" />
    <link rel="stylesheet" type="text/css" href="../css/global.css" />
    <link rel="stylesheet" type="text/css" href="../css/kotobeeInteractive.css" />
    <script type="text/javascript" src="../js/kotobeeInteractive.js"></script>
    <script type="text/javascript" src="../js/global.js"></script>
    <title>Υπόγεια νερά</title>
    
<meta charset="utf-8" /> </head>
<body>
<h3>Υπόγεια νερά</h3>

<p>Στην ευρύτερη περιοχή του δέλτα απαντούν εκτεταμένες πλούσιες υδροφορίες και περιορισμένοι τοπικοί υδροφόροι.</p>

<p>Οι εκτεταμένοι και πλούσιοι υδροφόροι απαντούν σε όλη την περιοχή του δέλτα μέχρι το ύψος του Πέπλου στις αλλουβιακές αποθέσεις. Στην περιοχή αυτή απαντά ένας ελεύθερος υδροφόρος ορίζοντας του οποίου το κάτω μέρος, το υπόβαθρο, είναι ένας αργιλικός ορίζοντας. Κάτω από το αργιλικό στρώμα ή και μέσα σ`αυτό υπάρχουν στρώσεις και φακοί χαλικιών οι οποίοι συναντούν βαθύτερους υπό πίεση υδροφόρους ορίζοντες. Το πάνω όριο του υδροφόρου αυτού είναι η ελεύθερη επιφάνειά του η οποία στην περιοχή του Δέλτα βρίσκεται σε απόλυτο υψόμετρο μέχρι 2-3 μέτρα.</p>

<p>Τοπικοί υδροφόροι ορίζοντες απαντούν επίσης στο Δέλτα και συνίστανται από στρώσεις χαλικιών και άμμων μέσα σε αργιλομαρμαϊκό περιβάλλον και είναι υπό πίεση.</p>

<p>Όπου υπάρχουν αποστραγγιστικά κανάλια, υπάρχει και ροή του υπογείου νερού προς τα κανάλια αυτά και διαμέσου αυτών η διοχέτευση των γλυκών νερών προς τη θάλασσα.</p>

<p>Σε πολλές περιοχές (Παλιομάριτσα, Σαραντάμετρος, Δεκάμετρος) όπου τα επιφανειακά νερά προέρχονται από τον π.`Εβρο αναμένεται να λαμβάνει χώρα τροφοδοσία των υπόγειων νερών από τα επιφανειακά.</p>

<p>Λόγω της αμμώδους σύστασης του ελευθέρου υδροφόρου ορίζοντα υπάρχει άμεση επικοινωνία των υπόγειων και επιφανειακών νερών καθώς και γρήγορη ανταπόκριση των υπόγειων νερών στις διακυμάνσεις των επιφανειακών.</p>

<p>Το χαμηλό υψόμετρο του εδάφους,οι αντλήσεις των γλυκών νερών για άρδευση οι οποίες είναι έντονες και σε μεγάλο βάθος και το δίκτυο των καναλιών υποβοηθούν στην είσοδο του θαλασσινού νερού τόσο επιφανειακά όσο και υπόγεια.</p>

<h3>Ποιότητων νερών</h3>

<p>Γενικά τα νερά του ποταμού Έβρου και του Δέλτα ρυπαίνονται από τα:</p>

<p>Υγρά απόβλητα οικισμών, υγρά απόβλητα βιοτεχνιών - μεταποιητικών επιχειρήσεων, ρύπανση από γεωργικές δραστηριότητες, εισερχόμενη ρύπανση από άλλες χώρες.</p>

<p>Πρέπει να σημειωθεί ότι καθ`όλη τη διάρκεια του έτους ο ποταμός παρέχει νερό βεβαρυμένο με απόβλητα τα οποία παράγονται στη γειτονική Βουλγαρία και Τουρκία και καταλήγουν ανεπεξέργαστα και ανέλεγκτα στον ποταμό `Εβρο.</p>

<p>Επίσης δέχεται γεωργικούς ρύπους από τον νομό `Εβρου.</p>

<p>Ρυπαντικά φορτία υπάρχουν στο ίδιο το Δέλτα από τις γεωργικές και κτηνοτροφικές δραστηριότητες.</p>

<p>Παράμετροι οι οποίοι εξετάζονται από την Χημική Υπηρεσία Αλεξανδρούπολης είναι το ph,το COD, BOD5, η ολική σκληρότητα, η αγωγιμότητα, συγκεντρώσεις σε νιτρικά, νιτρώδει, ολική αμμωνία, ορθοφωσφορικά και θειϊκά.</p>


</body></html>