<!--?xml version='1.0' encoding='UTF-8'?--><!DOCTYPE html><html xml:lang="en-us" lang="en-us" xmlns="http://www.w3.org/1999/xhtml" xmlns:epub="http://www.idpf.org/2007/ops"><head>
    <link rel="stylesheet" type="text/css" href="../css/base.css" />
    <link rel="stylesheet" type="text/css" href="../css/global.css" />
    <link rel="stylesheet" type="text/css" href="../css/kotobeeInteractive.css" />
    <script type="text/javascript" src="../js/kotobeeInteractive.js"></script>
    <script type="text/javascript" src="../js/global.js"></script>
    <title>Αβιοτικά Στοιχεία</title>
    
<meta charset="utf-8" /> </head>
<body>
<h3>Αβιοτικά στοιχεία του δάσους</h3>

<p>Με βάση τις μετρήσεις των μετεωρολογικών σταθμών της Αλεξανδρούπολης, το κλίμα στην περιοχή κατατάσσεται στον ύφυγρο βιοκλιματικό όροφο με δροσερό χειμώνα, ενώ στην οριακή νότια ζώνη το κλίμα είναι έντονα μεσογειακό. Οι άνεμοι που επικρατούν είναι ΒΑ διεύθυνσης, με δευτερεύοντες τους ΝΔ κατά τους μήνες Απρίλιο ως Ιούλιο και τους Β κατά τους μήνες Αύγουστο και Μάρτιο. Το Νοέμβριο επικρατούν άνεμοι Νοτίων διευθύνσεων</p>

<p>Οι κυριότερες γεωλογικές διαπλάσεις στην περιοχή είναι οι ψαμμιτικοί ασβεστόλιθοι και κερατόλιθοι της Τριτογενούς περιόδου (Ηώκαινο). Σε ορισμένες θέσεις εμφανίζονται ηφαιστειακοί σχηματισμοί (ανδεσίτες, δακίτες, ρυόλιθοι) της Τριτογενούς περιόδου (Πλειστόκαινο). Τα βασικά πετρώματα της περιοχής ανήκουν σε δύο κατηγορίες, στα κρυσταλλοσχιστώδη παλιάς γεωλογικής προέλευσης και στα ιζηματογενή της τριτογενούς περιόδου. Στα κρυσταλλοσχιστώδη πετρώματα ανήκει ο γνεύσιος και ο αργιλλικός σχιστόλιθος. Τα εδάφη που προέρχονται από αυτά τα πετρώματα είναι σχετικά εύφορα, αργιλλοαμώδη έως αμμοαργιλώδη με λίγο ασβέστιο. Τα εδάφη αυτά είναι βαθειά, γόνιμα με άφθονο χούμο. Σε πολλές όμως θέσεις, παράγοντες όπως η αραίωση, η εξαφάνιση του δάσους ή η έντονη βόσκηση έχουν υποβαθμίσει αυτά τα εδάφη, με αποτέλεσμα την εμφάνιση του μητρικού πετρώματος. Ο γνεύσιος μαζί με τους μαρμαρυγιακούς σχιστόλιθους καταλαμβάνει το σύνολο σχεδόν της περιοχής που καλύπτεται από δρύ. Στα ιζηματογενή πετρώματα εμφανίζεται ο ασβεστόλιθος σαν βασικό πέτρωμα σε μικρές εκτάσεις, όπως και οι άμμοι, οι ψαμμίτες και οι κροκάλες. Τα εδάφη που προέρχονται από αυτά τα πετρώματα είναι άγονα επειδή είναι ξηρά και έχουν μεγάλη διαπερατότητα.  Σε αυτές τις εδαφικές καταστάσεις η δασική βλάστηση που αναπτύσσεται είναι κυρίως αείφυλλα πλατύφυλλα.</p>

<p>Δύο βασικοί χείμαροι διατρέχουν την περιοχή. Οι χείμαροι του Άβαντα και του Πόταμου, οι οποίοι διατηρούν νερό στις κοίτες τους όλο σχεδόν το χρόνο. Πηγάζουν από τα ορεινά της Aισύμης και Κίρκης και ενώνονται στην έξοδο τους στην πεδινή ζώνη καταλήγοντας στη θάλασσα λίγο ανατολικότερα από την Αλεξανδρούπολη. Οι δύο αυτοί χείμαροι έχουν διαμορφώσει τη βασική γεωμορφολογία της περιοχής και αποτελούν τις βασικές διόδους επικοινωνίας τόσο για την πανίδα της περιοχής όσο και για την μετακίνηση των ίδιων των ανθρώπων. Η ποιότητα των νερών δεν είναι καλή, ιδιαίτερα μετά από τα μεταλλεία της Κίρκης, όπου το νερό στον τοπικό χείμαρο δεν εμφανίζει διαυγές χρώμα. Δεν είναι γνωστή (τουλάχιστον με τις διαθέσιμες γνωστές μελέτες) η χημική ρύπανση του. Στα ανατολικά όρια της περιοχής υπάρχει ο χείμαρος του Λουτρού, ο οποίος πηγάζει από περιοχές εκτός ορίων της περιοχής μελέτης και αφού διασχίσει το ομώνυμο χωριό εκβάλει στο Δέλτα Έβρου.</p>

<p> </p>


</body></html>